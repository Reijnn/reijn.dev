---
title: "Blockchain"
date: 2018-12-07T14:04:09+01:00
draft: false
tags: 
  - Web
  - Angular
---


Veel bedrijven houden zich tegenwoordig bezig met het ontwikkelen van mobiele applicaties.
Om zo veel mogelijk gebruikers te bereiken zal er ondersteuning moeten zijn voor meerdere
platformen. Hiervan zijn Android en iOS de grootste. Om voor elk platform een applicatie te
ontwikkelen en te onderhouden, kunnen de kosten hoog oplopen. Vandaar dat veel bedrijven
onderzoek doen naar een manier, hoe deze kosten kunnen worden verlaagd.

Het doel van dit onderzoek is te achterhalen of Xamarin een geschikte oplossing is voor QNH
Consulting om hierin cross-platform applicaties te gaan ontwikkelen. Hierbij is de volgende
hoofdvraag opgesteld: ‘In hoeverre is Xamarin geschikt voor QNH Consulting om native cross-
platform applicaties te ontwikkelen die draaien op Android, iOS en Windows?’

Om antwoord te geven op deze vraag is literatuur en empirisch onderzoek gedaan naar de
theorie en de praktijk van Xamarin. Er is een vergelijking gemaakt met een soortgelijk
framework genaamd React Native.

Uit de verschillende hoofdstukken kunnen we concluderen dat Xamarin geschikt is voor QNH
Consulting om in een aantal gevallen Xamarin in te zetten bij projecten. De redenen hiervoor
zijn:

* Cross-platform development heeft als voordeel dat in de ontwikkeltijd van 1 normale
applicatie, er gelijk meerdere platformen ondersteunt worden.
* Xamarin combineert de voordelen van native en hybrid. De voordelen van native
API’s, native UI en performance komen samen met het hybrid ontwikkelen voor
meerdere platformen.
* Er bestaan frameworks die een soortgelijke oplossing aanbieden als Xamarin. Echter is
de aanpak van Xamarin uniek.
* Xamarin biedt verschillende opties met native en forms. Dit vergroot de
inzetbaarheid.
* Naast mobiele platformen is het ook mogelijk voor desktop te ontwikkelen.

Uit het onderzoek is ook gebleken dat DevOps een goede ondersteuning is voor het
ontwikkelen van applicaties met Xamarin. Dit komt doordat:

* QNH Consulting wil starten met Xamarin, hierdoor kan het gelijk implementeren van
een aantal DevOps principes makker doorgevoerd worden.
* QNH Consulting investeert in Scrum. DevOps zou een logische volgende stap kunnen
zijn.
* DevOps is een veel voorkomende trend. Door hier meer kennis mee op te doen kan dit
ook bij klanten worden toegepast.
* Microsoft zet met Xamarin ook in op DevOps met omgevingen zoals Mobile Center en
Team Services.

Wel is het belangrijk om uit deze resultaten te concluderen dat, terwijl Xamarin in de huidige
markt een sterke kandidaat is, er altijd moet worden gekeken naar andere oplossingen die
misschien wel beter passen bij het project. Cross-platform development frameworks komen en
gaan in een rap tempo terwijl de native development approach voorlopig blijft bestaan.